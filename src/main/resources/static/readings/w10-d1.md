Понеділок десятого тижня після Зіслання


До Корінтян першого послання святого апостола Павла читáння.
1 Кор. 159 зач.; 15, 12-19.
12. Браття, коли проповідується, що Христос воскрес із мертвих, то як деякі між вами кажуть, що нема воскресіння мертвих? 

13. Коли нема воскресіння мертвих, то і Христос не воскрес. 

14. А коли Христос не воскрес, то марна проповідь наша, то марна й віра наша. 

15. І виходить, що ми неправдиві свідки Бога, бо свідчили проти Бога, що воскресив Христа, якого він не воскресив, якщо не воскреснуть мертві. 

16. Бо як не воскреснуть мертві, то і Христос не воскрес. 

17. А як Христос не воскрес, то марна віра ваша – ви ще у гріхах ваших; 

18. отже, і ті, що померли у Христі, загинули. 

19. Коли ми надіємося на Христа лише в цьому житті, ми найнещасливіші з усіх людей.


Розважання Владики Венедикта:
1 Кор. 15, 12–19. «А коли Христос не воскрес, то марна проповідь наша, то марна й віра ваша»
Апостол Павло принципово звертає увагу на подію Воскресення Христового. Саме ця подія – основа християнства. Для нас Воскресення настільки важливе саме тому, що через нього ми отримали вічне життя. І через свою смерть і Воскресення Господь чинить нас учасниками життя вічного.
Основна мета християнства – вказати людині на життя вічне, учасником якого вона стала через смерть і Воскресення Ісуса. Утім чи ми свідомі цього і наскільки від цього змінюється наше життя. Чи ми вповні використовуємо цю нагоду прилучитися до вічности?

