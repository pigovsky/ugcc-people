До Корінтян першого послання святого апостола Павла читáння.
1 Кор. 157 зач.; 14, 26-40.
26. Браття, коли сходитеся, і кожний має чи то пісню, чи навчання, чи то об'явлення, чи то мову, чи то пояснення – все хай буде для збудування. 

26. What then, brethren? When you come together, each one has a hymn, a lesson, a revelation, a tongue, or an interpretation. Let all things be done for edification

27. Коли хто говорить мовами, нехай їх буде двоє, а щонайбільше троє, і нехай один поясняє, і то по черзі. 

27. If any speak in a tongue, let there be only two or at most three, and each in turn; and let one interpret.

28. Коли ж нема, хто міг би пояснити, нехай мовчить у Церкві, нехай собі й Богові говорить. 

28. But if there is no one to interpret, let each of them keep silence in church and speak to himself and to God.

29. Щождо пророків, нехай два чи три говорять, інші ж хай уважають. 

29. Let two or three prophets speak, and let the others weigh what is said.

30. Коли ж кому з присутніх дано об'явлення, хай мовчить перший. 

30. If a revelation is made to another sitting by, let the first be silent.

31. Бо всі ви можете один за одним пророкувати, щоб усі навчались й утішались. 

31. For you can all prophesy one by one, so that all may learn and all be encouraged;

32. Духи пророків коряться пророкам, 

33. бо Бог є Бог не безладу, а миру.
Жінки, як у всіх Церквах святих, 

34. нехай мовчать, їм бо не дозволено говорити; нехай будуть у покорі, як і закон говорить. 

35. А коли хочуть чого навчитися, хай спитають удома своїх чоловіків, бо непристойно в церкві жінці говорити. 

36. Хіба від вас вийшло слово Боже? Хіба до вас одних прибуло?

37. Якже кому здається, що він пророк або має який духовний дар, хай розуміє, що те, що пишу – заповідь Господня. 

38. Коли ж хто її не визнає, того не визнавайте.

39. Тому, брати мої, хай вашим прагненням буде пророкувати, і говорити мовами не бороніте, 

40. але все нехай діється пристойно і доладно.


Розважання Владики Венедикта:
1 Кор. 14, 26–40. «Бог є Бог не безладу, а миру»
Коли ми звернемо увагу на наші гріхи, які б вони не були, всі вони деструктивні, всі вони розбивають цілісність людини. Навпаки чесноти, наше досконале і праведне життя завжди гармонізує і робить цілісним людину. Тому гріх – це не лише щось, що ми робимо перед Богом, що забороняє Церква, чого ми б не мали робити і що не миле Богові. Гріх руйнує цілісність буття людини, гріх – це розбиття людини. Людина, коли розбита, завжди почувається нещасливою, немовби вона поранена. Коли чинимо добро, то почуваємось сповненими радости та миру. Тому стараймося жити в чеснотах, жити з Господом, який робитиме нас цілісними й гармонійними.


П'ятниця 9-го тижня
Від Матея святого Євангелія читáння.
Мт. 83 зач. 21, 12-14; 17-20.
12. В той час Ісус увійшов у храм і вигнав усіх, що продавали й купували в храмі; перевернув столи міняйлів і ослони тих. що продавали голубів, 

13. і сказав їм:
– Написано: дім мій домом молитви буде зватись; ви ж чините з нього печеру розбійників.

14. І підійшли до нього в храмі сліпі та кульгаві, і він зцілив їх.

17. І покинувши їх, вийшов з міста у Витанію і там заночував.

18. Уранці, вертаючись до міста, він зголоднів. 

19. Побачивши край дороги смоковницю, він підійшов до неї, та не найшов на ній нічого, крім самого листя, і сказав до неї:
– Нехай повік не буде з тебе плоду!

20. І негайно же смоковниця всохла. Побачивши це, учні здивувались і говорили:
– Як це смоковниця в одну мить засохла?


В квітну неділю на Утрені
Від Матея святого Євангелія читáння.
Мт. 83 зач.; 21, 1-11; 15-17.
1. В той час, коли наближався Ісус до Єрусалиму, вони прийшли у Витфагію, коло Оливної гори. Тоді Ісус послав двох учнів, 2. кажучи їм:
– Ідіть у село, що перед вами; зараз же найдете прив'язану ослицю й осля з нею; відв'яжіть і приведіть до мене. 3. А як хто вам що скаже, ви відповісте, що Господь їх потребує і він незабаром верне їх.
4. Сталось це, щоб збулося слово пророка, який говорив:
5. Скажіть дочці сіонській: ось цар твій іде до тебе, лагідний і верхи на ослиці, – на осляті, синові під'яремної.
6. Учні пішли й зробили так, як Ісус велів їм: 7. привели вони ослицю та ослятко, поклали на них одіж і Ісус сів на неї.
8. Сила народу стелили свою одіж по дорозі, а інші різали з дерев гілки і клали по дорозі. 9. Люди, що йшли попереду й ззаду, викрикували:
– Осанна синові Давида! Благословен той, що йде в ім'я Господнє! Осанна на висотах небес!
10. І коли він увійшов у Єрусалим, заметушилося все місто, питаючи:
– Хто це такий?
11. Народ казав:
– Це пророк, Ісус із Назарету в Галилеї.
15. Первосвященики ж та книжники, побачивши чуда, які він творив, і дітей, що кричали в храмі: «Осанна синові Давида!», обурилися 16. і мовили до нього:
– Чуєш, що оці кажуть?
А Ісус відповів їм:
– Хіба ви ніколи не читали: устами немовлят та ссущих ти вчинив собі хвалу?
17. І, покинувши їх, вийшов з міста у Витанію, і там заночував.
Розважання Владики Венедикта:
Мт. 21, 12–14.17–20. «Ісус увійшов у храм і вигнав усіх, що продавали й купували в храмі»
Дивлячись на цю ситуацію, на різкість Ісуса Христа, ми деколи не розуміємо, чому так категорично Він чинить. Бачимо, що Господь перекидає столи міняйлів, хоча вони допомагали людям, бо міняли гроші задля пожертви на храм. Однак робить це категорично, щоб люди усвідомили, що є це храм, місце для Бога, місце, де перебуває Господь, де вони зустрічаються з Ним.
У Новому Завіті Христос каже: «Ви – храм Духа Святого». Дух Святий перебуває в людині. Людина є храмом Духа. Ми хрестилися в ім’я Пресвятої Тройці. «Ви, що в Христа хрестилися, у Христа зодягнулися» – людина стає храмом Бога. Ми постійно сповідаємося, причащаємося, приймаємо Тіло і Кров Господні. З великою пошаною ставимося до святих Тайн, до Кивота, бо свідомі, що там перебуває Ісус Христос. А коли причащаємося Тіла і Крові Господньої, Господь знов і знов перебуває в нас, ми стаємо живим кивотом, який носить Ісуса Христа. І тому, подібно до Нього, який впорядковував Єрусалимський храм, ми мусимо впорядкувати себе.
Дуже часто й ми в часі молитви чи Служби Божої щось «продаємо чи купуємо», залагоджуємо якісь справи. Наче й стоїмо перед Богом у храмі чи на особистій молитві, але всередині нас «базар». Отже, маємо бути, як Ісус Христос, категоричні та різкі, щоб наводити в собі порядок, бо ж ми є храмом Духа Святого.
