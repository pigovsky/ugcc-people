<!DOCTYPE html>
<html lang="en">
<head>
    <meta charset="UTF-8">
    <title>Для чого нам ще одна соціальна мережа?</title>
    <link rel="stylesheet" href="styles.css">
</head>
<body>
<h2>Де би не був, усюди шукаю рідну Церкву.</h2>

<p>
    Колись ми з дружиною поїхали на кілька днів до моря.
До Чорного моря.
    У село Залізний порт.
</p>

<p>
Це було давно, до війни.
</p>

<p>
Ні, це не була відпустка.
Ми просто хотіли подихати морським повітрям.
</p>

<p>
Обидва працюємо онлайн, тому мали можливість
працювати подорожуючи, але вже не у гаморі міста,
а під шум морських хвиль.
</p>

<p>Надходила неділя.</p>

<p>
Що найважливіше у неділю?
Вірно!
Зустрітися з Люблячим Творцем на Святій Літургії.
</p>

<p>Тож почав шукати рідну церкву.</p>

<p>Завдяки чудовому проекту "Мапа УГКЦ" знайшов рідну Церкву у Чорнобаївці.
Виявилося, що у моєї дружини там живуть родичі, про яких до цього вона знала
    лише з родинних розповідей.</p>

<p>Саме тієї неділі вона їх побачила вперше в житті.</p>

<p>Родич доправив нас з Херсону до Чорнобаївки.</p>

<p>Ми розраховували потрапити на літургію заздалегідь, згідно з розкладом,
    оприлюдненим на "Мапі УГКЦ".</p>

<p>Та виявилося, що Літургія вже тривала. Розклад трохи змінився...</p>

<p>Звісно, що перші й останні отримають однакову нагороду.
    Але ж ми хотіли прийти вчасно...</p>

<p>Якби ми могли спитати у когось з парафіян...</p>

<p>На літургії ми почувалися щасливими, відчули затишок рідного дому.</p>

<p>Після літургії родичі дружини запросили нас поглянути на їхній сад і
    поласувати пресмачними фруктами: полуницями, персиками і, навіть, інжиром.
Ми провели незабутній день з ними. </p>

<p>Минув час. У нас з дружиною народилися підряд, з різницею лише рік і сім місяців, двоє дітей.</p>

<p>Нас тепер цікавлять розмови з парафіянами, що також мають дітей.</p>

<p>І далі, де би ми не опинилися, всюди шукаємо рідну Церкву, літургію.</p>

<p>Хтось скаже: "Навіщо вигадувати велосипед? Існуючі соціальні мережі насичені
    велитенським об'ємом інформації на усі можливі теми."</p>

<p>Так, але ж саме тому вони нам і не підходять. Важко знайти потрібне у такому гармидері.</p>

<p>Ця соціальна мережа допоможе знайти людину, у якої можна спитати не лише розклад
    Богослужінь, але й усе, що вас цікавить про життя будь-якої парафії у будь-якому куточку світу.</p>

<p>Наша мережа не претендує на те, щоб замінити чи, хоча б конкурувати з існуючими монстрами.
Вона покликана пришвидшити пошук потрібного для нас, парафіян УГКЦ.</p>

</body>
</html>